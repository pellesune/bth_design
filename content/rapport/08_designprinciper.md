Designprinciper (kmom08)
=========================

Källor till mina designprinciper har jag hämtat från artikeln [Visual design elements and principles](https://en.wikipedia.org/wiki/Visual_design_elements_and_principles) på Wikipedia samt
 [Föreläsning kmom06/kmom10 design med Mikael](https://www.youtube.com/watch?v=PfOM7P2FFOM)
 från dbwebb's Youtube-kanal.

Designprinciper-temat tar sin ansats i mitt minimalistiska-tema. Jag tänkte först använda
temat Designelement men valde efter ett par tester att inte göra det. Detta framförallt p.g.a. att
några av elementen då skulle ta onödig plats men det gjorde även arbetet med principerna svårare.
Jag lånade dock några elements detaljer, exempelvis varma och kalla färger.

I min design har jag valt att lägga mycket fokus kring _**Enhetlighet och harmoni**_.
För att göra sidan lättläst och lättillgänglig har jag lagt in perspektiv, dvs
mycket luft mellan elementen. Det finns en tydlig likhet mellan de element som
upprepas, och ett flöde och en rytm vad gäller färger och hur jag har placerat
de grafiska elementen.

Jag har även valt att arbeta med _**Hierarki**_. Den information på sidan som är den
viktigaste och den jag vill att läsaren ska fokusera på återfinns alltid i
mitten, inom det ljusa området innanför de vertikala linjerna.

När det gäller _**Dominans och betoning**_ har jag gjort som så att när man hovrar
över text som är kopplade till länkar så byter texten färg. Länkarna har en
accentfärg som ger en tydlig betoning. Detta för att uppmärksamma läsaren på att
här kan man klicka sig vidare och hitta mer information. I själva menyn har jag
lagt till rörelse och färgbyte när man rör pekaren över de olika valen. Jag tänker
mig att det gör läsaren alert, samt att det skapar en känsla av att det händer
något, en levande sida. Jag har även använt mig av färgtoning, jag har tonat
sidan med mörkare färger ute i kanterna och ljusnande allt eftersom man
förflyttar sig in mot mitten av sidan.
