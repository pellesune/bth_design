---
---
Redovisning kmom01
=========================

Min egen erfarenhet av att bygga webbsidor är ganska begränsad. Jag gjorde några försök i slutet av 90-talet och i början av
00-talet. Verktygen då hette Microsoft Frontpage och Dreamwever men några ramverk var det inte. För något år sedan ville
en vän till mig att jag skulle hjälpa honom med en webbsida. Webbhotellet hen använde hade stöd för Worldpress. Det är
det närmaste jag har kommit ett ramverk innan detta kurspaket.

Eftersom jag gick HTMLPHP kursen hade jag nu de flesta verktyg installerad på datorn. Jag var dock tvungen att ordna så att
Git fungerade. Det var lite struligt och jag missade bland annat att göra det publik, men det fixade jag lite senare. När det kommer
till förutfattade meningar har jag en angående att det ibland är lite svårhanterligt när det kommer till öppen källkod.
Exempelvis har jag känslan att dessa har ett stort teknikfokus men ett mindre fokus avseende förvaltningsbarhet. Jag tycker för övrigt att det
är svårt med val av färger som en del av designen. Sidor jag giller anammar tesen, gör det enkelt.

Att styla webbplatsen med CSS var intressant och spännande. Jag började med att följa de moment som Mikael gjorde i videorna och som stod i
kraven för uppgiften. Sedan försökte jag studera hur original-sidan var uppbyggt genom att använda Chromes "Inspektera". Det var väldigt roligt
och tiden rann iväg. Jag blev till slut tvungen att sluta, men jag ser fram emot nästa kursmoment där vi ska fortsätta med webbplatsen.

Min TIL för detta moment får bli att fortsätta fokusera på att först och främst se videorna och därefter läsa på det andra. Det blir
lättare att ta in det som är skrivet på det sättet.
