---
---
Redovisning kmom10
=========================

Jag och min pluggkamrat valde tillsammans att analysera aktuella trender inom webbdesign på tre kommuner, mot något som skulle kunna tolkas som lite stelare. Vi använda oss av samma mall och layout som under de andra momenten i kursen. Vi resonerade oss fram till att använda oss av tre olika storlekar sett till antalet invånare; störst, minst och median. Från rapportens resultat vill jag lyfta min personliga åsikt att det sticker ut att de tre kommunerna arbetar med tillgänglighet för alla medborgare. Till exempel hade de en tjänst för att lyssna på informationen på sidan. Detta är något som jag inte tycker att andra organisationer jag har analyserat i andra moment i kursen har gjort. Utöver detta så skapade intresset i denna uppgift min blogg som återfinns i projektet, webbtrender. Vi valde att tolka kommunerna mot varandra och mot trenderna.

Min projektwebbplats skapades som en kopia från mitt designprinciptema i kmom06. Ett minimalistiskt tema som jag anpassade till de fiktiva önskemål och personligheter jag ville lyfta fram hos egenföretagaren Bew. Valet att kopiera gjordes för att jag trodde att det skulle bespara mig tid, något som jag nu i efterhand är osäker på om det verkligen blev så. Jag hade emellanåt svårt att styra och jag fick radera och prova igen. Till första sidan valde jag att kopiera min OM sida då den hade de minimikrav som ställdes i uppgiften. Jag skapade sedan en container med boxar, 4 stycken, vilket gav bäst fokus på de tjänster och produkter som Bew ville visa. Alla bilder korrigeras med hjälp av cimage och är nerladdade från Google med filter att man får använda dem, men inte kommersiellt. Webbsiten uppfyller alla krav såsom loga och favicon, flashbild, tredelat footer samt att OM och bloggen kan nås från menyn. Jag har även skapat en dummy sida så att samtliga länkar fungerar.

Med minimalistiskt tema som grund har jag med hjälp av designelementen försökt att skapa designprinciperna enhetlighet/harmoni, djup/perspektiv och dominans/betoning. Exempelvis har jag luft mellan elementen och har med omsorg valt placering på de grafiska elementen. Den blå gradientmenyn och den djupa känslan i flash-bilden skapar ett perspektiv. Ett tydligt val av en blå accentfärg ger betoning samt skapar en känsla av trygghet och tillit. Jag tänker att detta passar en nystartad egenföretagare som behöver skaffa sig en kundbas. I centrum finns de tjänster som Bew erbjuder med en bonus i form av en webbtrends blogg. Sidan kan testas mot vgrid och hgrid på omsidan genom att klicka på länkarna. Jag försökte att anpassa sidan till svenska men kom inte riktigt i mål. Jag har lite mer i detalj dokumenterat sidans tema på OM-sidan. Som vanligt genom den genomarbetade mallen.

Jag gillade kursens uppbyggnad. Kursen började på en uppsamlande nivå och ökade kraven allt eftersom. Som jag tidigare har sagt är det grymt bra för oss som läser denna kurs på distans att ni spelar in föreläsningarna. Projektet var för mig på en lagom nivå att lösa. Strul längst vägen hade mest att göra med att jag återanvände mitt gamla tema och att jag där hade gjort lite snabba lösningar som jag sedan inte kom ihåg att jag hade gjort. Projektets tid var väl anpassat och jag uppfattar att den var lagom tilltagen.

Slutligen vill jag säga att gillade denna kurs. Till denna gång hade jag användning av forumet, något som jag i förra kursen sent hittade. Min feedback denna gång är att jag önskar någon form av ”pling” när någon ny video eller annat material finns på kanalen. Jag missade att ni hade lagt upp kmom06 och kmom06/kmom10 efter nyår. Betyget på denna kurs, 7, hade blivit en 8 om det hade pushats ut lite meddelanden om detta mellan varven.
