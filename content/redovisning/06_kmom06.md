---
---
Redovisning kmom06
=========================

Det var lite klurigt att tänka designelement och designprinciper, speciellt
principer. Jag räddades ännu en gång av Mikaels föredrag, och jag har kokat ner
det hela till att elementen används för att skapa den princip man önskar på
webbsidan.

Uppgiften “Utvärdera designprinciper som webbplatser använder sig av” blev
intressant i och med att denna genomfördes tillsammans med en annan kursare. Vi
har skapat en gemensam metod för analys som skapar extra tid åt diskussionerna.
Från en av begravningsbyråerna tog jag med mig en rörelse av menyn in i mitt
designprincip-tema. Jag tror att utvärderingen skulle ha blivit bättre om den
hade legat som uppgift 3, då mina kunskaper på området då hade varit bättre.

Jag vill lyfta ut dessa inledningar i mina rapporter som jag tycker på ett bra
sätt beskriver mitt arbete med design -element och -principer.

    "Designelement-temat tar sin ansats i mitt dark-tema som jag leker med genom
    att använda olika designelement. Det fanns från början ingen egentlig tanke
    att något skulle hänga ihop utan det var mer som en "lek och lär". Nedan
    finns kort beskrivning av vad jag har gjort i detta moment.
    Designprinciper-temat tar sin ansats i mitt minimalistiska-tema. Jag tänkte
    först använda temat Designelement men valde efter ett par tester att inte
    göra det. Detta framförallt p.g.a. att några av elementen då skulle ta
    onödig plats men det gjorde även arbetet med principerna svårare. Jag lånade
    dock några elements detaljer, exempelvis varma och kalla färger."

Jag vill också framhäva att jag under de andra momenten omedvetet har tänkt på
designprinciper och utifrån det har jag under flera arbetspass testat mig fram.
Jag har dock alltid återkommit till ursprungstemat som jag tycker var helt okej.
Med hjälp av exempelvis element som streck, gradienter och white space har jag
framhävt Enhetlighet/harmoni, Hierarki och Dominans och betoning. Sedan har jag
även jobbat med storlekar som exempelvis footern som har ändrats till samma som
"sidan" samt att ordna "next-previous" för att skapa en sista snyggare "touch".
Sammantaget har det blivit många små ändringar för att skapa en enhetlig
designprincip.

Min TIL från detta moment får bli försöka hitta någon eller några att bolla sina
tankar med. Det blir annars lätt att man tror sig veta vad element eller princip
är, men när man sätter igång att skapa märker man på resultatet att något är
fel. Något som då blir svårt att korrigera utan att helt tvingas börja om från
början.
